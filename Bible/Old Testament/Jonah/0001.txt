1: toki tan sewi Jawe li kama tawa jan Jona pi jan Amita, li toki e ni:
2: o lon noka sina! o tawa ma tomo suli Ninawe, o toki wawa tawa ona, tan ni: ike ona li kama suli lon lukin mi.
3: jan Jona li open weka tawa ma Tasisa tan lukin pi sewi Jawe. ona li tawa ma Japo, li alasa e tomo telo tawa ma Tasisa. ona li pana e mani, li anpa tawa insa pi tomo telo, li weka tawa ma Tasisa lon poka ona tan sinpin pi sewi Jawe.
4: sewi Jawe li pana e kon wawa lon telo. pilin ike wawa li lon telo la, tomo telo li lon poka pakala.
5: jan pi tomo telo li pilin monsuta. jan ale li kalama tawa sewi ona, li weka tawa telo e ilo ale lon tomo telo, li alasa lili e suli ona. taso jan Jona li lon tomo anpa pi tomo telo, li anpa, li lon lape wawa.
6: ni la jan lawa pi tomo telo li kama tawa ona, li toki e ni: sina pali e seme, jan lape o? o sewi, o kalama tawa sewi sina! ken la sewi sina li kute e mi. ni la, ken la, mi moli ala.
7: kulupu la, jan li toki tawa jan ante e ni: o kama! mi o kepeken musi palisa. ni la mi ken sona e ni: tan jan seme la ike ni li kama? ni la ona li kama jo e lon. lon li kama tawa jan Jona.
8: kulupu li toki e ni tawa ona: o toki e ni: tan jan seme la, ike ni li kama? pali sina li seme? ma sina li seme? kulupu jan sina li seme?
9: ona li toki tawa kulupu e ni: mi jan pi kulupu Iwisi. mi pilin monsuta tan sewi Jawe pi kon sewi. ona li pali e telo e ma ko.
10: kulupu li pilin monsuta mute, li toki tawa ona e ni: tan seme la, sina pali e ni? kulupu li sona tan toki ona e ni: ona li tawa weka tan sinpin pi sewi Jawe.
11: kulupu li toki tawa ona e ni: mi pali e seme tawa sina la, telo li lape? tenpo ni la, telo li kama suli, li kama wawa.
12: ona li toki e ni tawa kulupu: o sewi e mi, o weka e mi tawa telo. ni la telo li lape. mi sona e ni: pilin ike telo ni li tan pali mi.
13: ni la kulupu li tawa wawa e tomo telo tawa ma. taso ona li ken ala, tan ni: telo li kama suli, li kama wawa tawa ona.
14: ni la kulupu li kalama tawa sewi Jawe, li toki e ni: mi toki wile e ni, sewi Jawe o: o weka ala e lon mi tawa lon pi jan ni. o pana ala e loje pi jan pona lon mi, tan ni: sina sewi Jawe li pali e wile sina.
15: ni la, kulupu li sewi e jan Jona, li weka e ona tawa telo. ni la telo li pini e pilin ike ona.
16: kulupu li pilin monsuta mute tan sewi Jawe, li pana tawa sewi Jawe e ijo pana, li toki e pali kama ona.

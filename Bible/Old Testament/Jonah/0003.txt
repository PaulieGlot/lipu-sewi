1: toki pi sewi Jawe li kama sin tawa jan Jona, li toki e ni:
2: o tawa ma tomo suli Ninawe, o toki wawa tawa ona e toki mi tawa sina.
3: ni la jan Jona li tawa noka ona, li tawa ma Ninawe, sama toki pi sewi Jawe. ma Ninawe li ma tomo pi suli mute, li lon weka pi sike ma tu wan.
4: jan Jona li open tawa insa pi ma tomo lon tenpo suno wan pi tawa ona, li toki wawa e ni: tenpo suno 40 li kama la, ma Ninawe li pakala.
5: jan pi ma tomo Ninawe li kute e sewi Jawe, li open e tenpo pi moku ala, li len e ona kepeken len pi linja kiwen. ni li jan ale, li jan suli, li jan lili.
6: toki li kama tawa jan lawa pi ma Ninawe. ona li sewi tan supa monsi ona, li weka e len pona ona, li len e ona kepeken len pi linja kiwen, li anpa lon ko pi seli moli.
7:ona li toki wawa e ni, li toki lawa e ni kepeken lipu nasin pi kulupu lawa: jan en soweli, en kulupu mani en kulupu pi soweli len, o moku ala, o moku ala e telo.
8: jan en soweli li len e ona kepeken len pi linja kiwen. ona li toki wawa tawa sewi Jawe, li kama sin tan nasin ike ona, li kama sin tan pakala lon luka ona.
9: jan seme li sona? ona o kama sin o kama pona tawa sewi. ni la, sewi li pilin ala ike la, mi moli ala.
10: sewi Jawe li lukin e pali ona, li sona e ni: kulupu li ante e nasin ike ona. ni la, sewi Jawe li pana ala e pakala pi toki ona. ona li pali ala e ni.

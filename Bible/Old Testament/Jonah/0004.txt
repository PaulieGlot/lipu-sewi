1: pilin ike wawa li kama ike suli tawa jan Jona. ona li open pilin ike.
2: ona li toki sewi tawa sewi Jawe, li toki e ni: a, sewi Jawe o. mi toki ala toki e ni lon ma mi? tan ni la mi weka tawa ma Tasisa lon open. mi sona e ni: sina sewi pona, li wile ala e pakala, li jo e pilin utala lili e pilin pona suli. li wile ala pali e ike.
3: tenpo ni la, sewi Jawe o weka e kon tan mi, tan ni: moli mi li pona tan lon mi.
4: sewi Jawe li toki e ni: pilin ike li mute ala mute tawa sina?
5: ni la jan Jona li open weka tan ma tomo, li awen lon poka pi suno open pi ma tomo, li pali e tomo ona pi tenpo lili lon ma ni. ona li awen lon pimeja lon anpa pi tomo ni, li awen tawa ni: ona li ken lukin e ijo kama pi ma tomo.
6: sewi Jawe li kama e kasi jaki Kikajon, li sewi e ona tawa sewi pi jan Jona, tawa ni: kasi li ken pana e pimeja pona tawa lawa pi jan Jona, li ken weka e ona tan pilin ike ona. ni la jan Jona li pilin pona mute tan kasi.
7: suno li kama la, sewi Jawe li kama e pipi linja. pipi linja li pakala e kasi la, kasi li moli.
8: suno li sewi la, sewi Jawe li kama e kon wawa tan ma pi open suno. suno li seli wawa lon lawa pi jan Jona, tawa ni: lape li lanpan e ona. ona li wile insa e moli, li toki e ni: moli mi li pona tan lon mi.
9: sewi Jawe li toki e ni tawa jan Jona: kasi la, pilin ike sina li mute tawa sina anu seme? jan Jona li toki e ni: tawa moli mi la pilin ike mi li mute.
10: sewi Jawe li toki e ni: sina pilin olin tawa kasi ni. taso sina pali ala tawa ona. sina sewi ala e ona. ona li kama kepeken tenpo pimeja wan, li moli kekepeken tenpo pimeja wan.
11: tan seme la mi o olin ala e ma tomo suli Ninawe ni? ma ni la jan mute li lon, li sona ala e poka wan tan poka ante. ma ni la soweli mute kin li lon.

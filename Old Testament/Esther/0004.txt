1: sona pi ale ni li kama tawa jan Moteka la, ona li pakala e len ona, li len e ona kepeken len ike kepeken ko tan seli. ona li tawa lon ma tomo, li kalama suli pi pilin ike.
2: ona li tawa lupa pi tomo lawa. taso, jan li kepeken len ike la, ona li ken ala kama lon tomo lawa.
3: ma ale pi toki lawa la, kulupu Jute li pilin ike suli, li moku ala, li pana e telo tan oko, li kalama suli ike, li len e ona kepeken len ike kepeken ko tan seli.
4: jan anpa pi jan Ese li toki e ni tawa ona la, meli lawa li kama pilin ike suli. ona li pana e len tawa jan Moteka, li wile e ni: ona li len ala e ona kepeken len ike. taso, jan Moteka li kute ala.
5: jan Ese li kama e jan Ataka. (jan Ataka li jan pi unpa ala. jan lawa li pana e ona tawa jan Ese, en ona li pali tawa jan Ese.) jan Ese li tawa jan Moteka e jan Ataka, tan ni: ona li wile sona e ni: seme li lon? ni li kama tan seme?
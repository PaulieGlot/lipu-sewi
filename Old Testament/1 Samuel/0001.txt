1: tenpo ni la jan mije pi ma Alamatawin Sopin lon nena mute pi ma Epelawin li lon. nimi ona li jan mije Elekana. jan mije Elekana li jan lili mije pi jan mije Jelowan. jan mije Jelowan li jan lili mije pi jan mije Eliju. jan mije Eliju li jan lili mije pi jan mije Toju. jan mije Toju li jan lili mije pi jan mije Supu. jan mije Supu li jan pi ma Epelawin.
2: ona li jo e meli olin lawa tu. nimi pi meli nanpa wan li jan meli Ana. nimi pi meli nanpa tu li jan meli Panina. jan meli Panina li jo e jan lili mute. taso jan meli Ana li jo ala e jan lili.
3: tenpo mute la jan mije ni li kama tan ma tomo ona. ni la ona li awen anpa li moli sewi tawa sewi Jawe Sepajo lon ma tomo Silo. ma ni la jan mije Apani en jan mije Pinawasa li jan lili mije tu pi jan Eli li jan pali sewi pi sewi Jawe.
4: tenpo suno pi pana sewi la jan Elekana li pana e kipisi mute tawa meli olin lawa ona Panina tawa jan lili mije pi jan Panina tawa jan lili meli pi jan Panina.
5: taso ona li pana e kipisi wan sin tawa jan Ana tan ni: jan Elekana li olin e jan Ana. taso tenpo pini la sewi Jawe li pini e insa mama meli ona.

1: soweli pi pali pi sewi Jawe la, akesi linja li jo e sona mute. ona li toki e ni tawa meli: "lon ala lon la, sewi Jawe li toki e ni: 'o moku ala e kili pi ma kasi'?"
2: meli li toki e ni tawa akesi linja: "mi mute li ken moku e kili pi ma kasi.
3: taso sewi Jawe li toki e ni: 'o moku ala e kili pi kasi pi ma kasi. ante la, sina moli.'"
4: akesi linja li toki e ni tawa meli: "sina moli ala
5: tan ni: sewi Jawe li sona e ni: tenpo suno pi moku ona sina la, sina kama sona. sama sewi Jawe la, sina sona e pona e ike."
6: meli li lukin e ni: kili kasi li pona sama moku li pona tawa lukin ona. ona li pilin e ni: kili li pana e sona pona tawa ona. ona li moku e kili li pana e kili tawa mije ona. mije li moku.
7: lukin pi ona tu li open. ona tu li sona e ni: ona tu li jo e len ala. ona tu li kama wan e lipu kasi li pali e len tawa ona tu.
8: tenpo pi kon tawa la, ona tu li kute e ni: sewi Jawe li tawa lon ma kasi. mije li meli ona li lon pi lukin ala tan sinpin pi sewi Jawe lon insa kasi pi ma kasi.
9: sewi Jawe li toki e ni tawa mije: “sina lon seme?”
10: ona li toki e ni: "mi kute e sina lon ma kasi li monsuta tan ni: mi jo ala e len li lon pi lukin ala."
11: sewi Jawe li toki e ni: "jan seme li toki e ni: sina jo ala e len? mi toki e ni tawa sina: o moku ala tan kasi ni. sina moku tan kasi ni?"
12: mije li toki e ni: "sina pana e meli tawa mi. ona pana tawa mi tan kasi. mi moku."
13: sewi Jawe li toki e ni tawa meli: "sina pali e seme?" meli li toki e ni: "akesi linja li toki lon ala tawa mi. tan ni la, mi moku."
14: sewi Jawe li toki e ni tawa akesi linja: "sina pali e ni. tan ni la, mi pana e ike tawa sina lon sewi pi soweli ale pi jan ala lon sewi pi soweli ma ale. sina lon sinpin sijelo sina. tenpo ale sina la, sina moku e ma.
15: mi pali e ni: sina en meli li ike tawa sina tu. jan sin sina en jan sin ona li ike tawa ona mute. jan sin wan meli li pakala e lawa sina. sina pakala e noka ona."
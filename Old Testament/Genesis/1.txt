1: tenpo open la sewi sewi li pali e kon sewi e ma.
2: ma li pimeja pi insa ala. kon pi sewi sewi li tawa lon sewi telo.
3: sewi sewi li toki e ni: "suno o lon." suno li lon. 
4: lukin la, sewi sewi li sona e ni: suno li pona. sewi sewi li tu e suno e pimeja.
5: tawa suno la, sewi sewi pana e nimi pi tenpo suno. tawa pimeja la, ona pana e nimi pi tenpo pimeja. lon tenpo lawa la, lon tenpo pini la, ni li tenpo pi nanpa wan.
6: sewi sewi toki e ni: "supa o lon insa pi telo tu, ona wile awen e telo sewi tan telo anpa."
7: supa li lon. tawa ni la, sewi sewi li pana e nimi “kon”.
8: tenpo pimeja sin li kama la tenpo ante la tenpo suno sin li kama. tawa tenpo ni la sewi sewi li pana e nimi “tenpo suno pi nanpa tu''.
9: sewi sewi li toki e ni: “mi wile e ni: telo anpa ale li kama lon wan la ma kiwen li kama li kama lon sewi pi telo anpa.” ma kiwen li lon.
10: sewi sewi li pana e nimi “ma” tawa ma kiwen li pana e nimi “telo mute” tawa telo anpa. ma en telo mute li pona tawa sewi sewi. 
11: sewi sewi li toki e ni: “ma o pana e kasi mute. kasi mute o pana e kasi lili. kasi mute li pana e kili. kasi ale o jo e kili ante.”
12: kasi mute li kama lon ma. kasi ale li kama pana e kasi lili ante.
13: tenpo pimeja sin li kama la tenpo ante la tenpo suno sin li kama. tawa tenpo ni la sewi sewi li pana e nimi “tenpo suno pi nanpa tu wan”.
14: sewi sewi li toki e ni: “mi wile e ni: telo sewi li jo e suno e mun e suno lili. tenpo suno la suno li lon. tenpo pimeja la mun en suno lili li lon. lukin pi ona mute li toki e tenpo seli ante e tenpo musi e tenpo suno sin e tenpo sike sin.
15: mi wile e ni: kin la ona li sama e ni: suno li suno e ma” suno li lon.
16: tan sewi sewi la suno tu li suli. tenpo suno la suno suli mute li lon. ni li “suno”. tenpo pimeja la suno suli li suno sama lili tawa suno suli mute. ni li “mun”. kin la ona pana e suno lili.
17: tan sewi sewi la ona mute li kama lon telo sewi li suno tawa ma,
18: li lawa e tenpo suno e tenpo pimeja, li ante e suno pi tenpo suno e pimeja pi tenpo pimeja. sewi sewi li pilin pona tan ni.
19:  tenpo pimeja sin li kama la tenpo ante la tenpo suno sin li kama. tawa tenpo ni la sewi sewi li pana e nimi “tenpo suno pi nanpa tu tu”.
20: sewi sewi li toki e ni: Mi wile e kala mute lon telo suli ale, mi wile e waso lon kon lon sewi ma
21: sewi sewi li pali e kala suli mute e akesi ale e waso lipu pi kipisi ona. kipisi ona la, akesi li tawa e telo ale. sewi sewi li lukin e ni. sewi sewi li pilin pona tan ni.
22: sewi sewi li pona e ni mute. ona toki e ni: o mute, o lon e telo suli, waso o mute lon ma
23: tenpo pimeja sin li kama la tenpo ante la tenpo suno sin li kama. tawa tenpo ni la sewi sewi li pana e nimi “tenpo suno pi nanpa luka”.
24: sewi sewi li toki e ni: “ma o pana e soweli pi sijelo mute. pipi pi sijelo mute en soweli suli o tawa lon ma.” soweli mute li lon.
25: sewi sewi li pali e soweli pi sijelo mute e pipi pi sijelo mute. soweli ni li pona tawa sewi sewi.
26: sewi sewi li toki e ni: ”mi wile e ni: jan mute li lon sama mi la ona mute o lawa e kala tan telo e waso e soweli ale e pipi ale.”
27: tan ni la sewi sewi li pali e jan. nasin mute la jan li sama sewi sewi. ona li sama sewi sewi tan sewi sewi. jan mute li mije. jan mute li meli.
28: sewi sewi li sewi pona e ona li toki e ni: ”o pana e jan sin mute. jan sin sina o kulupu lon ma ale o lawa e ona. ona o lawa e kala e waso e soweli e pipi tan ma”
29: sewi sewi li toki e ni tawa jan ale: “o kute! mi pana tawa sina e kasi ale pi kasi lili lon ma ale. kasi suli ale li jo e kili pi kasi lili. ni ale li moku sina.
30: mi pana e kasi laso tawa soweli tawa waso tawa pipi ma ale. ni li moku pi soweli pi wile kon” jan li kama moku e moku ona. soweli en pipi en waso li moku e moku ona.
31: ijo ale pi pali pi sewi sewi li pona tawa sewi sewi. ona ale li pona mute. tenpo pimeja sin li kama la tenpo ante la tenpo suno sin li kama. tawa tenpo ni la sewi sewi li pana e nimi “tenpo suno pi nanpa luka wan”.

1: ! jan ni li pona sewi: jan li tawa ala lon nasin pi jan ike, li awen ala lon nasin pi pali ike, li awen ala lon supa monsi pi jan pi toki jaki.
2: ! ante la wile ona li lon sona lawa pi sewi Jawe. ona li toki insa e lawa sewi ona lon tenpo suno ale lon tenpo pimeja ale.
3: ! ona li kama sama kasi suli li noka lon poka pi linja telo. ona li pana e kili lon tenpo ona. lipu kasi ona li kama ala moli. ijo ale pi pali ona li kama suli.
4: ! ni li lon ala tawa jan ike. ante la ona li sama selo pi kasi pan. kon tawa li weka e ona.
5: ! tan ni la jan ike li kama ala awen noka lon utala lawa. kin la pali ike li awen ala lon kulupu pi jan pona.
6: ! tan ni: sewi Jawe li sona e nasin pi jan pona. taso nasin pi jan ike li kama weka.

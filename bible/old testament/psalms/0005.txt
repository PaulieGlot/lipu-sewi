1: ! ni li kalama musi pi jan Tawi tawa jan lawa ilo pi kalama musi.
2: ! sewi Jawe o kute e toki mi. o sona e toki insa mi.
3: ! jan lawa mi o. sewi mi o. o kute e kalama mi pi wile insa. lon ni: mi toki sewi tawa sina.
4: ! sewi Jawe o, tenpo pi open suno la, sina kute e kalama mi. tenpo pi open suno la, mi pali e ijo tawa sina, mi awen lukin.
5: ! lon la sina sewi ni ala: ona li wile e ike. ike li lon ala poka sina.
6: ! jan pi lawa ike li awen ala lon sinpin sina. sina pilin ike wawa e jan ale pi pali ike.
7: ! sina weka e jan pali pi lon ala. jan li wile e telo loje li toki e lon ala la sewi Jawe li pilin utala mute e ona.
8: ! mi la lon pona mute sina la mi tawa tomo sina. mi anpa e mi tawa tomo sewi sina lon monsuta sina.
9: ! sewi Jawe o. o lawa e mi kepeken nasin pona sina tan ni: jan ike mi li lon. o supa e nasin sina lon sinpin mi.
10: ! tan ni: uta ona li jo ala e lon. insa sijelo ona li wile pakala. monsi uta ona li lupa moli open. kepeken linja uta ona la ona li sama ko.
11: ! o toki e ike ona, sewi Elowin o. ona o kama anpa tan sona nasin ona. ona li pali e ijo utala mute. ni la o tawa weka e ona tan ni: ona li utala e sina.
12: ! jan li alasa e awen pi pana sina la ona li pali e musi tawa tenpo pi pini ala. sina pana e awen tawa ona. ona li olin e nimi sina la ona ni li mu musi lon sina.
13: ! lon la sina pona sewi e jan pi lawa pona, sewi Jawe o. sina pana e wile pona lon poka ale ona, sama ilo awen utala suli.
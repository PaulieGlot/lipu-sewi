1: ! lon linja telo pi ma Papilin la mi mute li monsi li pana e telo oko kin lon tenpo ni: mi awen sona e ma Sijon.
2: ! lon ma ni la mi mute li lape e ilo pi kalama musi mi lon kasi suli linja.
3: ! tan ni: jan li lanpan e mi, li toki wile e toki pi kalama musi tan mi lon ma ni. jan li ike e mi. musi. o kalama e musi tawa mi tan musi pi ma Sijon.
4: ! kepeken seme la mi kalama e musi pi sewi Jawe lon ma pi jan ante?
5: ! ma Jelusalen o, mi weka e sona sina la luka ilo mi o kama kepeken ala.
6: ! linja uta mi o awen lon sewi uta mi lon ni: mi awen ala sona e sina. lon ni: mi sewi ala e ma Jelusalen tawa sewi pi musi mi.
7: ! sewi Jawe o awen sona e tenpo suno pi ma tomo Jelusalen tawa jan lili mije mute pi ma Eton. ona li kalama: o anpa e ona a!  o anpa e ona tawa noka ona.
8: ! jan lili meli pi ma Papilin o, lanpan li kama tawa sina. jan ni li pona: ona li pana sin e ijo tawa sina, sama ni: sina pana e ijo tawa mi.
9: ! jan ni li pona sewi: ona li lanpan e jan lili sin sina, li pakala kipisi e ona tawa kiwen ma.

10: ! lawa Palo li kama lon poka la, kulupu Isale li sewi e oko ona la, a, kulupu Misalin li tawa lon monsi ona. kulupu Isale li pilin monsuta mute, li kalama wawa tawa sewi &YHWH.
11: ! ona li toki e ni tawa jan Mose: lupa moli li lon ala ma Misalin anu seme la, sina weka e mi tawa moli lon ma weka? seme la sina ni tawa mi a, li weka e mi tan ma Misalin?
12: ! mi toki e ni tawa sina lon ma Misalin anu seme: o weka tan mi tan ni: mi o pali tawa kulupu Misalin. mi pali tawa kulupu Misalin la, ni li pona tawa ni: mi moli lon ma weka.
13: ! jan Mose li toki e ni tawa kulupu: o monsuta ala. o awen lon o lukin e awen pi sewi &YHWH ni: ona li pali e ni tawa sina lon tenpo suno ni. tawa tenpo ale la, sina lukin ala e jan ni: sina lukin e jan pi kulupu Misalin lon tenpo suno ni.
14: ! sewi &YHWH li utala tawa sina. sina o kalama ala.
15: ! sewi &YHWH li toki e ni tawa jan Mose: tan seme la sina kalama wawa tawa mi? o toki tawa kulupu Isale. ona o tawa.
16: ! sina o sewi e palisa sina, o palisa e luka sina lon telo suli, o tu e ona. kulupu Isale o kama tawa insa pi telo suli lon ma pi telo ala.
17: ! mi wawa e pilin pi kulupu Misalin tawa ni: ona li tawa lon monsi pi kulupu Isale. ni la, mi wawa tawa lawa Palo, tawa kulupu utala ona, tawa ilo tawa ona, tawa jan ona pi soweli tawa.
18: ! kulupu Misalin o sona e ni: mi sewi &YHWH, li wawa tawa lawa Palo, tawa ilo tawa ona, tawa jan ona pi soweli tawa.
19: ! jan tawa sewi pi sewi Elowin li tawa, li tawa monsi lon monsi ona. kin la, palisa pi kon telo li tawa tan sinpin ona tawa monsi ona.
20: ! ona li kama lon meso pi ni tu: ma lape Misalin en ma lape Isale. kon telo en pimeja li lon la, ona li suno e tenpo pimeja. kulupu wan li kama ala lon poka pi kulupu ante lon tenpo pimeja ale.
21: ! jan Mose li palisa e luka ona lon telo suli. sewi &YHWH li tawa e telo suli kepeken kon wawa tan poka pi kama suno lon ale pi tenpo pimeja, li pana e telo tawa ma pi telo ala. telo li kama tu.
22: ! kulupu Isale li kama tawa insa pi telo suli lon ma pi telo ala. telo li sinpin tawa ona lon poka wan ona, lon poka ante ona.
23: ! kulupu Misalin li tawa utala tawa monsi ona. soweli tawa ale pi lawa Palo en ilo tawa ona en jan ona pi soweli tawa li kama lon monsi ona, tawa insa pi telo suli.
24: ! open pi tenpo suno kama la, sewi &YHWH li lukin anpa tawa ma lape Misalin tan palisa suli ni: ona li seli li kon telo. ona li pakala e ma lape Misalin.
25: ! sewi &YHWH li weka e sike pi ilo tawa ona tawa ni: ona li lawa ike e ilo tawa. kulupu Misalin li toki e ni: mi o tawa weka tan sinpin pi kulupu Isale tan ni: sewi &YHWH li utala e kulupu Misalin tawa ona.
26: ! sewi &YHWH li toki e ni tawa jan Mose: o palisa e luka sina lon telo suli. ni la, telo o kama sin lon kulupu Misalin, lon ilo tawa ona, lon jan ona pi soweli tawa.
27: ! jan Mose li palisa e luka ona lon telo suli la, telo suli li kama sin pi sijelo ona lon open pi tenpo kama suno. kulupu Misalin li weka monsuta tawa ona la, sewi &YHWH li tawa wawa e kulupu Misalin lon insa pi telo suli.
28: ! telo li kama sin, li len e ilo tawa, e jan pi soweli tawa, e ale pi kulupu utala ni pi lawa Palo: ona li kama tawa monsi ona tawa telo suli. wan ala ona li awen.
29: ! kulupu Isale li tawa lon ma pi telo ala lon insa pi telo suli. telo li sinpin tawa ona lon poka wan ona, lon poka ante ona.
30: ! tenpo suno ni la, sewi &YHWH li pana weka sewi e kulupu Isale tan luka pi kulupu Misalin. kulupu Isale li lukin e kulupu Misalin moli lon poka pi telo suli.
31: ! kulupu Isale li lukin e luka suli ni pi sewi &YHWH: ona li pali lon ma Misalin. kulupu li pilin monsuta tawa sewi &YHWH, li pilin sewi tawa sewi &YHWH, tawa jan pali ona Mose.

1: ! open la, sewi &Elohim li lon e sewi e ma.
2: ! ma li nasa li ala. pimeja li lon selo pi telo nasa pi anpa suli. kon pi sewi &Elohim li awen sewi lon telo.
3: ! sewi &Elohim li toki. suno o lon. la suno li lon.
4: ! sewi &Elohim li lukin e suno: ona li pona. suno en pimeja la, sewi &Elohim li tu e ona.
5: ! sewi &Elohim li nimi Tenpo Suno e suno, li nimi Tenpo Pimeja e pimeja. tenpo pi pini suno li kama. tenpo pi open suno li kama. ni li tenpo suno nanpa 1.
6: ! sewi &Elohim li toki: selo o lon insa telo. telo en telo la, selo o tu e ona.
7: ! sewi &Elohim li pali e selo. telo pi anpa selo, en telo pi sewi selo la, sewi &Elohim li tu e ona. ni li lon.
8: ! sewi &Elohim li nimi Sewi e selo. tenpo pi pini suno li kama. tenpo pi open suno li kama. ni li tenpo suno nanpa tu.
9: ! sewi &Elohim li toki: telo pi anpa sewi o kulupu tawa ma wan. ma pi telo ala o kama tawa lukin. ni li lon.
10: ! sewi &Elohim li nimi Ma e ma pi telo ala, li nimi Telo Suli e kulupu telo. sewi &Elohim li lukin e ona: ona li pona.
11: ! sewi &Elohim li toki: ma o pana e kasi lili ma, e kasi lili moku, e kasi suli kili lon ma. kasi lili moku li pana e sike mama. kasi suli kili li pali e kili pi nasin ona. sike mama pi kili ni li lon insa pi kili ona. ni li lon.
12: ! ma li pana e kasi lili ma, e kasi lili moku, e kasi suli. kasi lili moku li pana e sike mama pi nasin ona. kasi suli li pali e kili pi nasin ona. sike mama pi kili ni li lon insa pi kili ona. sewi &Elohim li lukin e ona: ona li pona.
13: ! tenpo pi pini suno li kama. tenpo pi open suno li kama. ni li tenpo suno nanpa 3.
14: ! sewi &Elohim li toki: suno o lon selo sewi tawa ni: tenpo suno en tenpo pimeja la, suno o tu e ona. ona o lon tawa ni: sona pi ijo kama, en nasin tenpo, en tenpo suno, en tenpo sike suno.
15: ! ona o pana e suno lon selo sewi, o suno tawa ma.  ni li lon.
16: ! sewi &Elohim li pali e suno suli tu, li pali e suno suli ni e suno lili ni, li pali e mun mute. suno suli li lawa pi tenpo suno. suno lili li lawa pi tenpo pimeja.
17: ! sewi &Elohim li pana e ona lon selo sewi tawa ni: ona li suno tawa ma,
18: ! li lawa e tenpo suno, e tenpo pimeja. ni la, suno en pimeja la, ona li tu e ona. sewi &Elohim li lukin e ona: ona li pona.
19: ! tenpo pi pini suno li kama. tenpo pi open suno li kama. ni li tenpo suno nanpa 4.
20: ! sewi &Elohim li toki e ni: telo o mute e kulupu pi ijo pilin. kin la waso o tawa lon sewi ma lon selo sewi.
21: ? sewi &YHWH li pali e kala suli mute e akesi ale e waso lipu pi kipisi ona. kipisi ona la, akesi li tawa e telo ale. sewi &YHWH li lukin e ni. sewi &YHWH li pilin pona tan ni.
22: ? sewi &YHWH li pona e ni mute. ona toki e ni: o mute lon telo suli, waso o mute lon ma.
23: ? tenpo pimeja sin li kama lon tenpo ante la tenpo suno sin li kama. tawa tenpo ni la sewi &YHWH li pana e nimi "tenpo suno pi nanpa luka".
24: ? sewi &YHWH li toki e ni: "ma o pana e soweli pi sijelo mute. pipi pi sijelo mute en soweli suli o tawa lon ma." soweli mute li lon.
25: ? sewi &YHWH li pali e soweli pi sijelo mute e pipi pi sijelo mute. soweli ni li pona tawa sewi &YHWH.
26: ? sewi &YHWH li toki e ni: "mi wile e ni: jan mute li lon sama mi la ona mute o lawa e kala tan telo e waso e soweli ale e pipi ale."
27: ? tan ni la sewi &YHWH li pali e jan. nasin mute la jan li sama sewi &YHWH. ona li sama sewi &YHWH tan sewi &YHWH. jan mute li mije. jan mute li meli.
28: ? sewi &YHWH li sewi pona e ona li toki e ni: "o pana e jan sin mute. jan sin sina o kulupu lon ma ale o lawa e ona. ona o lawa e kala e waso e soweli e pipi lon ma".
29: ? sewi &YHWH li toki e ni tawa jan ale: "o kute! mi pana tawa sina e kasi ale pi kasi lili lon ma ale. kasi suli ale li jo e kili pi kasi lili. ni ale li moku sina.
30: ? mi pana e kasi laso tawa soweli tawa waso tawa pipi ma ale. ni li moku soweli pi wile kon". jan li kama moku e moku ona. soweli en pipi en waso li moku e moku ona.
31: ? ijo ale pali pi sewi &YHWH li pona tawa sewi &YHWH. ona ale li pona mute. tenpo pimeja sin li kama lon tenpo ante la tenpo suno sin li kama. tawa tenpo ni la sewi &YHWH li pana e nimi "tenpo suno pi nanpa luka wan".

1: ! tenpo ni la jan &Judah li tawa anpa tan poka pi jan sama ona. ona li kama tawa jan pi kulupu &Adullamite. nimi ona li &Hirah.
2: ! ma ni la jan &Judah li lukin e meli lili pi jan pi kulupu &Canaanite. nimi jan li &Shua. ona li kama jo lawa e meli li unpa e meli.
3: ! ona li kama jo insa e jan lili, li pana weka e ona. ona li mije. mama mije li pana e nimi &Er tawa ona.
4: ! ona li kama jo insa sin e jan lili, li pana weka e ona. ona li mije. mama meli li pana e nimi &Onan tawa ona.
5: ! ona li ni sin a li pana weka e jan lili. ona li mije. mama meli li pana e nimi &Shelah tawa ona. ona li lon ma &Chezip lon tenpo pi pana weka.
6: ! jan &Judah li kama jo e meli tawa jan lili ona nanpa wan. nimi ona li &Tamar.
7: ! jan &Er li jan nanpa wan pi jan &Judah. ona li ike tawa lukin pi sewi &YHWH. sewi &YHWH li moli e ona.
8: ! jan &Judah li toki tawa jan &Onan. o unpa e meli pi jan sama sina. lawa o kama wan e sina tu. o kama e jan kama tawa jan sama sina, sama kili.
9: ! jan &Onan li sona e ni: ona li kama ala jo e jan kama, sama kili. ni la ona li unpa e meli pi jan sama ona, la ona li weka li pana e ko walo lon ma, tan ni: ona li wile ala pana e jan kama tawa jan sama ona, sama kili.
10: ! taso pali ni li ike tawa lukin pi sewi &YHWH. ni la sewi li moli e ona kin.
11: ! jan &Judah li toki tawa jan &Tamar pi mije moli. o awen jo ala e mije lon tomo pi mama sina tawa tenpo ni: jan &Shelah mi li kama suli. ona li toki: ni ala la ona li moli sama jan sama ona. la jan &Tamar li kama awen lon tomo pi mama ona.
12: ! suno li kama mute. meli kama pi jan &Shua li moli. ona li meli pi jan &Judah. pilin pi jan &Judah li kama pona tan ni: ona en jan &Hirah poka pi kulupu &Adullamite li tawa sewi li tawa jan pi linja suwi soweli li tawa ma &Timnah.
13: ! ijo li toki e ni tawa jan &Tamar li toki. o sona: mama pi mije sina li tawa sewi tawa ma &Timnah li wile weka e ko tan selo pi soweli ona.
14: ! ona meli li weka e len tenpo pi moli mije tan ona li len e ona sama kepeken len sin li len e selo ale ona li kama monsi e ma lon open pi ma &Enaim ni: ona li lon nasin tawa ma &Timnah. tan ni: ona li lukin la jan &Shelah li kama suli. ijo li pana ala lawa e meli ni tawa ona.
15: ! jan &Judah li lukin e ona. ona li pilin e ni: ona li meli pi pali unpa. tan ni: ona li len e sinpin ona.
16: ! ona li lukin tawa ona meli lon nasin li toki: o kama e ni: mi o ken unpa e sina. ona li sona ala e ni: ni li meli pi jan lili ona. ona meli li toki. sina esun e unpa mi e seme sina?
17: ! ona mije li toki. mi pana a e soweli lili tan kulupu soweli. ona meli li toki. o pana e ijo. sina pana e soweli la ijo ni li ken kama sin lon sina.
18: ! ona mije li toki. mi o pana e ijo seme tawa sina? ona meli li toki. sike luka sina en linja sina en palisa sina. la mije li pana e ijo tawa meli li unpa e ona li kama e jan sin tawa insa ona.
19: ! ona meli li kama sewi li tawa li weka poka e len ona li kama sin e len tenpo pi moli mije.
20: ! jan &Judah li pana e soweli lili kepeken jan poka pi kulupu &Adullamite tawa ni: ona li kama jo sin e ijo tan meli. taso ona li kama ala lukin e meli.
21: ! ona li toki e ni tawa mije pi ma pi ona meli. meli pi pali unpa li lon seme? ona li lon ma &Enaim lon nasin. mije mute li toki. meli pi pali unpa li lon ala ni.
22: ! ona li kama sin tawa jan &Judah li toki. mi ken ala kama lukin e ona. kin, mije ma li toki e ni: meli pi pali unpa li lon ala ni.
23: ! jan &Judah li toki. meli o ken kama jo. ante, la kulupu li anpa e mi. o sona: mi pana e soweli ni, taso sina kama ala lukin e ona.
24: ! tenpo mun 3 li kama li weka la jan li kama e sona lon jan &Judah li toki e ni: jan &Tamar ni li pali unpa: lawa li wan e ona e jan lili sina. kin, o sona: ona li jo sijelo e jan lili tan pali unpa. jan Judah li toki. o kama e ona tan insa. ona o kama seli.
25: ! ona li kama weka tan insa, la ona li pana e sona ni tawa mama pi mije ona: mi kama jo e jan insa tan mije pi ijo ni. ona li awen toki: o kama sona e ni: sike luka en linja en palisa li tawa jan seme?
26: ! jan &Judah li lukin li sona e ijo li toki: mi, la meli ni li pona sewi, tan ni: mi pana ala e ona tawa mije lili mi &Shelah. ona mije li kama ala sona sin e ona meli.
27: ! ni ale la, lon tenpo pi pana jan, la o sona: jan tu li lon insa ona!
28: ! meli li pana e jan la jan lili li pana e luka. meli poka li kama jo e luka ni, li awen e linja loje lon ona, li toki. jan ni li kama weka lon tenpo nanpa wan.
29: ! jan lili ni li kama sin e luka ona tawa insa meli, la o sona! jan sama ona li kama a tan insa a! meli poka li toki. nasin seme la sina kama? sina utala pi wile weka, ni la nimi ona li &Perez.
30: ! ni li pini la jan sama ona li kama la luka ona li jo e linja loje. nimi ona li &Zerah.

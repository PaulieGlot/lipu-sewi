1: ! kalama musi pi kalama musi tan jan &Solomon.
2: ! ona o uta e mi kepeken uta olin tan uta ona, lon ni: telo kili nasa la olin sina li suwi mute.
3: ! kon pi ko telo sijelo sina li pona tawa nena. nimi sina li pana suwi sama ko telo.  ni la meli sin li olin e sina.
4: ! o tawa e mi tawa monsi pi tawa sina. mi tu li tawa noka wawa. jan lawa suli li kama e mi tawa insa tomo ona. lon sina la mi pilin e pilin pona e pilin musi wawa. telo kili nasa la mi awen sona e pali olin sina. ona ale li olin e sina kepeken pali lili.
5: ! jan lili meli pi ma Jelusalen o. lukin la, mi pimeja, mi pona, mi sama tomo pi selo len pi ma Keta, mi sama len pi tomo pi selo len pi jan &Solomon.
6: ! o awen ala lukin e mi tan kule pimeja mi, tan ni: suno li pimeja e mi. mije lili pi mama meli mi li pilin utala tawa mi. ona li lon e ni: mi awen e ma kili. mi awen ala e ma kili mi.
7: ! mi olin wawa e sina, ni la o toki tawa mi. lon ma seme la sina alasa e moku? lon ma seme la sina pali e lape lon tenpo pi suno sewi? tan seme la mi o tawa anpa tawa kulupu soweli pi kulupu jan sina?
8: ! sina o! sina pona lukin lon meli ale. sina sona ala la o tawa lon nasin noka soweli, o pana e moku tawa soweli lili sina lon poka pi ma pi jan pali soweli.
9: ! jan poka mi o. lukin mi la sina sama soweli tawa meli mi. soweli tawa ni li lon kulupu utala pi ilo tawa pi jan Palo.
10: ! poka pi sinpin lawa sina li pona lukin, kepeken ijo namako. sama la kulupu pi kiwen suwi li sike lon anpa lawa sina.
11: ! mi pali e ijo namako pi kiwen mani jelo tawa sina. ona li jo e nena pi kiwen mani walo.
12: ! jan lawa suli li lon supa moku la kasi mi pi nena mute li pana e kon suwi ona.
13: ! mi la jan olin mi li poki lili pi ko kasi pi kon suwi. ona li lape lon sijelo mi lon meso pi nena mama mi.
14: ! jan olin mi li kulupu kili pi kasi kule lon ma kili pi ma &Ain Gedi.
15: ! jan poka meli mi o,lukin la sina pona a! lukin la sina pona. oko sina li waso walo lili.
16: ! jan olin mije mi o, lukin la sina pona a! lon la sina suwi. kin la supa lape mi li sin.
17: ! palisa pi tomo mi li tan kasi suli pi ma pi nena suli. supa sewi li tan kasi suli pi laso awen.
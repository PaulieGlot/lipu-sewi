1: ! jan &Naomi li mama meli pi mije ona, li toki e ni tawa ona: meli lili mi o, mi o alasa e ma awen tawa sina tawa ni: ni li pona tawa sina.
2: ! jan Powa li tan kulupu mama pi mi mute a! sina lon poka pi meli lili ona a! ona li tawa kon e kasi pan linja lon tomo pan lon tenpo pimeja ni.
3: ! o telo e sina, o pana e telo pona lon sina, o pana e len pona sina lon sina, o tawa tomo pan. ona li pini ala moku la, o kama ala tawa lukin pi mije ni.
4: ! ona li kama lape la, sina sona e ma pi lape ona. o tawa ma ni, o weka e len tan noka ona, o lape. ona li toki tawa sina e ken pali sina.
5: ! jan Lu li toki e ni tawa jan &Naomi: mi pali e ijo ale pi toki sina.
6: ! ona li tawa supa pi pakala pan, li pali e toki lawa ale pi mama meli pi mije ona.
7: ! jan Powa li moku e moku e telo. pilin ona li pona. ona li tawa lape lon monsi pi nena pan. jan Lu li kama kepeken kalama ala li weka e len tan noka ona, li tawa lape.

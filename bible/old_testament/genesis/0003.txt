1: ! tenpo pini la, sewi &YHWH &Elohim li pali e soweli ma. soweli ni ale la, akesi linja li sona wawa suli. ona li toki tawa meli: lon ala lon la, sewi li toki e ni: o moku ala tan kasi suli ale pi ma kasi suwi.
2: ! meli li toki tawa akesi linja: mi ken moku e kili tan kasi suli pi ma kasi.
3: ! kili pi kasi suli wan lon insa pi ma kasi la, sewi &Elohim li toki: o moku ala e ona, o luka ala e ona. ante la, sina moli.
4: ! akesi linja li toki tawa meli: sina moli a ala!
5: ! sewi &Elohim li sona e ni: sina moku tan ona la, tenpo suno ni la, oko sina li kama open. sama sewi la, sina sona e ijo pona e ijo ike.
6: ! meli li lukin e ni: kasi suli li pona tawa moku. oko li wile e ona. ona li pona tawa ni: jan li kama sona mute. meli li kama jo e kili tan kasi, li moku, li pana kin tawa mije ona lon poka ona. mije li moku.
7: ! oko pi ona tu li kama open. ona li sona e ni: ona li len ala. ona li linja len e lipu kasi pi kasi suli kili, li pali e len anpa tawa ona.
8: ! ona li kute e kalama ni: sewi &YHWH &Elohim li tawa noka lon ma kasi suwi, lon tenpo pi kon tawa. jan en meli ona li weka tan lukin tan sewi &YHWH &Elohim lon insa pi kasi suli.
9: ! sewi &YHWH &Elohim li toki tawa jan: sina lon seme?
10: ! ona li toki e ni: mi kute e kalama sina lon ma kasi. mi pilin monsuta tan ni: mi len ala. ni la, mi weka tan lukin.
11: ! ona sewi li toki: jan seme li pana e sona ni tawa sina: sina len ala? mi toki lawa e ni tawa sina: o moku ala tan kasi ni. sina moku ala moku tan ona?
12: ! jan li toki: sina pana e meli ni tawa poka mi. ona li pana tawa mi tan kasi suli. mi moku.
13: ! sewi &YHWH &Elohim li toki tawa meli: sina seme? meli li toki: akesi linja li lawa ike e mi. mi moku.
14: ! sewi &YHWH &Elohim li toki tawa akesi linja: sina pali e ni. tan ni la, soweli mani ale en soweli ma ale la, sina weka nanpa wan tan pona sewi. tenpo sina ale la, sina tawa kepeken selo anpa sina. kin la, sina moku e ko ma.
15: ! sina en meli la, akesi lili sina en jan lili ona la, mi kama e pilin utala lon insa. tenpo kama la, jan lili ona li pakala e lawa sina. kin la, sina pakala e monsi pi noka ona.
16: ! ona sewi li toki tawa meli: mi mute a e pilin ike sina e kama mama sina. sina kama e jan lili lon pilin ike. sina wile jo e mije sina. ona li lawa e sina.
17: ! ona sewi li toki tawa jan: sina kute e toki pi meli sina. sina moku tan kasi suli ni. mi toki lawa e ni tawa sina: o moku ala tan ona. tan ni la, tan sina la, ma li weka tan pona sewi. tenpo ale sina la, sina moku tan ona lon pilin ike.
18: ! ona li kama suli e kasi utala e kasi ike tawa sina. sina moku e kasi ma.
19: ! telo li kama tan sinpin sina la, sina moku e moku tawa tenpo ni: sina kama sin tawa ma. sina kama tan ma ni. sina ko ma. tan ni la, sina kama sin tawa ko ma.
20: ! jan li nimi &Eve e meli ona tan ni: ona li mama pi ijo pilin ale.
21: ! sewi &YHWH &Elohim li pali e len selo pi selo soweli tawa jan tawa meli ona, li len e ona.
22: ! sewi &YHWH &Elohim li toki: o lukin. jan li sama mi, li sona e ijo pona e ijo ike. tenpo ni la, ken ike la, ona li luka, li kama jo kin tan kasi suli pi moli ala, li moku, li moli ala lon tenpo ale.
23: ! sewi &YHWH &Elohim li weka e ona tan ma kasi suwi &Eden tawa ni: ona li pali tawa ma. ona li kama tan ma ni.
24: ! ona li weka e jan, li pana lawa e sewi monsuta, e ilo utala pi selo seli pi tawa sike lon nasin pi open suno pi ma kasi &Eden tawa ni: ona li awen e nasin pi kasi suli pi moli ala.
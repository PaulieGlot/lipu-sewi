1: ! ni la, sewi en ma, en kulupu utala ale ona li kama pini.
2: ! tenpo suno nanpa 7 la, sewi &Elohim li pini e pali ona. tenpo suno nanpa 7 la, ona li lape tan pali ona ale.
3: ! sewi &Elohim li toki pi pona sewi e tenpo suno nanpa 7, li sewi e ona tan ni: sewi &Elohim li lape lon ona tan pali ale ni: sewi &Elohim li pali e ona, li lon e ona.
4: ! sewi en ma la, ni li sona pi mama ona lon tenpo open ona. ni li lon tenpo suno ni: sewi &YHWH &Elohim li pali e ma e sewi.
5: ! open la, kasi ma ala li lon ma. open la, kasi lili moku ma li kama ala suli tan ni: sewi &YHWH &Elohim li pana ala e telo sewi tawa ma. kin la, jan ala li pali tawa ma.
6: ! taso kon telo li tawa sewi tan ma, li telo e ale pi supa ma.
7: ! sewi &YHWH &Elohim li pali e jan kepeken ko ma, li kon e kon sijelo tawa nena sinpin ona. jan li kama ijo pi kon sijelo.
8: ! sewi &YHWH &Elohim li pali e ma kasi suwi lon ma &Eden, lon nasin pi kama suno. ona li pana e jan pi pali ona tawa ma ni.
9: ! sewi &YHWH &Elohim li kama suli e kasi suli ale pi pona lukin pi pona moku tan ma. kasi suli pi moli ala en kasi suli pi sona pi ijo pona pi ijo ike li lon insa pi ma kasi suwi.
10: ! nasin telo li tawa tan ma &Eden tawa ni: ona li telo e ma kasi. lon ni la, ona li kipisi, li kama nasin 4.
11: ! nimi pi nasin nanpa wan li nimi &Pishon. ona li lon poka ale pi ma &Havilah. kiwen jelo li lon ma ni.
12: ! kiwen jelo pi ma ni li pona. kiwen &Bdellium en kiwen &Shoham li lon ni.
13: ! nimi pi nasin telo nanpa 2 li nasin &Gihon. ona li lon poka ale pi ma &Cush.
14: ! nimi pi nasin telo nanpa 3 li nasin &Tigris, li tawa lon poka pi open suno pi ma &Assyria. nasin telo nanpa 4 li nasin &Euphrates.
15: ! sewi &YHWH &Elohim li kama jo e jan, li pana e ona tawa ma kasi suwi &Eden tawa ni: ona li pali, li awen e ma.
16: ! sewi &YHWH &Elohim li toki lawa tawa jan: sina o moku a tan kasi suli ale pi ma kasi.
17: ! sina o moku ala tan kasi suli pi sona pi ijo pona pi ijo ike. sina moku tan ona la, sina moli a lon tenpo suno ni.
18: ! sewi &YHWH &Elohim li toki: jan li wan taso la, ni li pona ala. mi o pali e ijo pi pana pona tawa ona tawa poka ona.
19: ! sewi &YHWH &Elohim li pali e soweli ma ale e waso sewi ale kepeken ma. ona sewi li tawa e ona tawa jan, li wile lukin e ni: jan li nimi seme e ona? jan li nimi ijo e ijo pi kon sijelo la, ijo ni li nimi ona.
20: ! jan li pana e nimi tawa soweli mani ale, tawa waso sewi ale, tawa soweli ma ale. taso jan li kama ala lukin e ijo pi pana pona pi poka ona.
21: ! sewi &YHWH &Elohim li anpa pi lape wawa e jan. ona li lape. ona sewi li kama jo e poka wan pi sijelo ona, li pini e sijelo pi poka ni.
22: ! ona li kama jo e poka tan jan la, sewi @YHWH &Elohim li pali e ni: poka li kama jan meli. ona sewi li tawa e ona tawa jan.
23: ! jan li toki: tenpo ni la, ni li kiwen sijelo tan kiwen sijelo mi, li sijelo tan sijelo mi. nimi ona li nimi Meli tan ni: ona li kama tan mije.
24: ! tan ni la, mije li kama weka tan mama mije ona tan mama meli ona, li kama awen lon poka pi meli ona. ona tu li kama sijelo wan.
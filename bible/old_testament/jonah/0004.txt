1: ? pilin ike wawa li kama ike suli tawa jan &Jonah. ona li open pilin ike.
2: ? ona li toki sewi tawa sewi &YHWH, li toki e ni: a, sewi &YHWH o. mi toki ala toki e ni lon ma mi? tan ni la mi weka tawa ma &Tarshish lon open. mi sona e ni: sina sewi pona, li wile ala e pakala, li jo e pilin utala lili e pilin pona suli. li wile ala pali e ike.
3: ? tenpo ni la, sewi &YHWH o weka e kon tan mi, tan ni: moli mi li pona tan lon mi.
4: ? sewi &YHWH li toki e ni: pilin ike li mute ala mute tawa sina?
5: ? ni la jan &Jonah li open weka tan ma tomo, li awen lon poka pi suno open pi ma tomo, li pali e tomo ona pi tenpo lili lon ma ni. ona li awen lon pimeja lon anpa pi tomo ni, li awen tawa ni: ona li ken lukin e ijo kama pi ma tomo.
6: ? sewi &YHWH li kama e kasi jaki Kikajon, li sewi e ona tawa sewi pi jan &Jonah, tawa ni: kasi li ken pana e pimeja pona tawa lawa pi jan &Jonah, li ken weka e ona tan pilin ike ona. ni la jan &Jonah li pilin pona mute tan kasi.
7: ? suno li kama la, sewi &YHWH li kama e pipi linja. pipi linja li pakala e kasi la, kasi li moli.
8: ? suno li sewi la, sewi &YHWH li kama e kon wawa tan ma pi open suno. suno li seli wawa lon lawa pi jan &Jonah, tawa ni: lape li lanpan e ona. ona li wile insa e moli, li toki e ni: moli mi li pona tan lon mi.
9: ? sewi &YHWH li toki e ni tawa jan &Jonah: kasi la, pilin ike sina li mute tawa sina anu seme? jan &Jonah li toki e ni: tawa moli mi la pilin ike mi li mute.
10: ? sewi &YHWH li toki e ni: sina pilin olin tawa kasi ni. taso sina pali ala tawa ona. sina sewi ala e ona. ona li kama kepeken tenpo pimeja wan, li moli kepeken tenpo pimeja wan.
11: ? tan seme la mi o olin ala e ma tomo suli &Nineveh ni? ma ni la jan mute li lon, li sona ala e poka wan tan poka ante. ma ni la soweli mute kin li lon.
